---
layout: post
title: "Några dikter (2020-2024)"
date: 2024-01-04 09:03:38 +0200
categories: poesi
comments: true
author: Patrik Nygren
tags: [poesi]
---

#### I

<br />
Var börjar din hand? Var slutar den?<br/>
Elden har enkrypterat dina kvarlämnade<br/>
tillhörigheter utan ett lösenord<br/>
dina hemligheter försvinner som viskningar<br/>
och molnen släpper taget om dagarna<br/>
och flyger iväg<br/>
Genom mina fingrar rinner ett radband<br/>
av förskjutna tankar:<br/>
<br/>
Dessa ord är spikar med dolda blickar<br/>
Dessa ord är bara oavbrutna droppar…<br/>
<br/>

#### II

<br/>
Vi möttes i Technotunneln där rälsen slutar mitt i natten. Du frågade om jag behövde något. Jag frågade om du hade något vitt. Du drog fram en blixtlåspåse och hällde vitt pulver över motorhuven, drog fram gränser. Sen slirade vi mållöst runt på parkeringen. Däcken började ryka, smälta, färdas i olika riktningar bort från stillhet. Svarta cirklar ringade in oss (vid något tillfälle; hjärtan). Slutligen la du min hand på ditt lår och jag kunde känna att du trampade ned gasen, ned i marken.<br/>
<br/>
Så tryckte vi tillbaka gökurets fjäder<br/>
som tigern gömde oss i elden<br/>
<br/>
Jag sa: "Oåtkomligheten är mer åtkomlig än vad den egentligen är"<br/>
Du sa: "Nej, det är åtkomligheten som är oåtkomlig"<br/>
Jag sa: "_Whatever_"<br/>

Jag följde dig med blicken. På avstånd såg jag ditt svettiga ansikte. Jag såg att du brann upp, att dina ögon blev för grumliga för att ses, att dina pupiller såsom grodyngel retirerade tillbaka till vattnet. Jag såg ditt leende stiga upp ur en brunn, klättra ut och flyga iväg. Kvar låg din hjärnsubstans på marken som ett
söndertrasat fotoalbum. Jag lyfte ditt huvud mellan mina händer. Från ditt svalg gick ett litet kulhål ut genom ditt kranium. Där kunde jag se din blåögdhet, din överdrivna tomhet.<br/>
<br/>

#### III

<br/>
Det har sagts om spikmattor att de är "_ämnade för de sömniga_”<br/>
jag säger; "_också för de vakna_"<br/>
Jag går fram och tillbaka på denna spikmatta<br/>
och vaknar allt sömnigare<br/>
Klockan kryper närmare intill mig,<br/>
den skär sig in och snart kapar den mina anklar<br/>
<br/>
Jag sa: ”_Jag älskar dig, det kommer jag alltid att göra_”<br/>
Nu säger jag: ”_Jag älskar dig, som en vit flagga i vinden_”<br/>
<br/>
Vinden har förlorat sin riktning. Vinden har ingen mening.<br/>
Solen och Månen leker som ett barndomsminne<br/>
Jag ser det i skymningen<br/>
Jag ser det i Sevastopol, där familjer har gått under jorden.<br/>
Månljuset doftar bränt;<br/>
åtta hemlighetsfulla män med huvor runt en eld<br/>
vänder sig mot varandra<br/>
ätande som filosofer<br/>
suddiga som högtalare<br/>
<br/>
Mellan minnet och askan lever ditt blad vidare<br/>
den sprattlande sländvingen<br/>
Var börjar din hand? Var slutar den?<br/>
Var på kartan föds ditt minne?<br/>
Var hällde du din aska?<br/>
Inte vid hav, inte vid land<br/>
någon annanstans<br/>
<br/>
Kvällens våta fingrar slingrar sig fram<br/>
genom skogens alla stammar<br/>
och återkommer med sin vassa svarta<br/> 
penna och<br/>
tecknar ned svaren<br/>
och sedan de otaliga villkoren<br/>
<br/>
<br/>
<br/>
<br/>
<br/>
<br/>
Den nyinflyttade familjen som bodde ovanför hoppade och lekte på golvet och lät i mitt tak. Jag gick upp, knackade på för att be dom att dämpa sig. När dörren öppnades stod en kvinna med ett spädbarn i armarna och förklarade urskuldande att dom försökte lägga sitt barn. Jag bad om ursäkt för det, sa att jag inte förstod det. Jag skämdes. Jag hade egentligen inte sagt någonting. Det var som att jag hade gått dit upp bara för att be om ursäkt. Jag ville förklara för henne att jag hade brytt mig om mig själv, som man borde, men att det hade blivit fel på något sätt.
<br/>
<br/>
<br/>
<br/>
<br/>
<br/>
I februari är ibland himlen alldeles vit<br/>
man måste kika under en längre tid för att förstå<br/>
att det pågår en rörelse där<br/>
som när skådespelaren vandrar ut ur filmduken<br/>
och ser det lilla skenet från projektorn<br/>
<br/>
En man har stannat på en rastplats i februari<br/>
vänder på bilen<br/>
och backar in på andra sidan vägen<br/>
Senare genomgår en annan bil<br/>
samma manöver<br/>
och backar in framför<br/>
<br/>
Mannen som tänder en cigarett i februari tänker<br/>
_Jag vet precis vad den personen går igenom_<br/>
Det finns bara en typ som kommer hit<br/>
den som stannar tillsammans och sen<br/>
lämnar varandra<br/>
<br/>
Ingenting är sig likt i februari<br/>
Alla är nakna, naknast är småfåglarna<br/>
som flyger mellan fröbollar och pickar<br/>
Det är något med det vita<br/>
och det kalla<br/>
Ju mer jag tar på mig 
i februari<br/>
desto naknare blir jag<br/>
alltmer lik en talgoxe som pickar<br/>
<br/>
<br/>
<br/>
<br/>
<br/>
<br/>
När jag gick ifrån din lägenhet<br/>
lyfte kvällen en svart trädgård ur jorden<br/>
Svarta som sotflagor från en eld<br/>
såg jag aspfrön förmörka mitt synfält<br/>
skölja upp i drivor längs en väg<br/>
som en kvälls för mycket förbrukade svarta<br/>
färg. Du hade talat högt om olika män<br/>
och jag tänkt på en gång<br/>
när vi gick på gatan tillsammans och var<br/>
vackra. Jag döpte de dagarna<br/>
efter karaktärer i Downtown Abby<br/>
de som levde i källaren och serverade<br/>
Mr Carson, Mr Barrow, Mrs Patmore<br/>
den förtegne Mr Molesley<br/>
<br/>
Jag har glömt namnen på dom<br/>
du sa du bara knullade för pengar<br/>
men inte den stunden<br/>
eller vad du hade på dig<br/>
när jag hörde dem<br/>
tightsen med hål i knäna, turtles tröjan<br/>
som gick ned till naveln, hur du ofta gick<br/>
barfota på innegården<br/>
när du ropade in barnen<br/>
<br/>
Jag ringde dig flera gånger<br/>
för att få ett nummer till någon<br/>
som satt inne på nåt grönt<br/>
och gjorde det alltid på krångliga omvägar<br/>
allt för att slippa _Hur mår du_?<br/>
Telefonknapparna uppehöll sig<br/>
vid varje avsikt (en labyrint biter<br/>
sönder en möjlighet)<br/>
<br/>
Avslöjande bilder på dig avslöjade sig<br/>
och bland dessa explicita<br/>
bilder på nedkastade golvmoppar och<br/>
kvastar på bottnen av dyiga sjöar<br/>
bloddrypande historier om uppgivenhet<br/>
och så vidare, och så vidare<br/>
<br/>
Jag minns också en bild av dig och mig<br/>
omslingrade, gömda i varandra<br/>
som rester av snö på våren dröjer sig kvar<br/>
gömda bland skuggor<br/>
Under ett kort ögonblick såg jag min reflektion<br/>
i ett butiksfönster för första gången<br/>
förstå sin alldeles *sär*skilda fattigdom<br/>
förstå att på långt håll<br/> 
_’aldrig mer’_ och _’för alltid’_<br/>
låter ganska lika, trots allt<br/>
<br/>
<br/>
<br/>
<br/>

#### Robert Ståhlhake

<br/>
Han var en sådan där slokhättad figur,<br/>
oemotsäglig i sin ombytliga natur. Sådana<br/>
som honom hade påträffats<br/> 
tidigare<br/>
i trakten; som den gången<br/>
vid den brinnande ladan ute på ängen.<br/>
Vi vet inte än om det var han<br/> 
som bar den slutgiltiga skulden. Vi fann<br/>
honom stående<br/>
med ansiktet vänt mot himlen<br/> 
fastnaglad<br/>
vid sidan<br/>
i den sammansvurna stillheten,<br/> 
betraktande, utan minsta rörelse,<br/>
svalor som flög ut och in<br/>
ur den jättelika strupen av rök som reste<br/>
sig över taket.
Han sa att de räddade sig själva<br/>
från omättlig glömska.<br/>
<br/>
En gång när han var tretton<br/> 
fann vi honom med några gamla värdelösa<br/> 
småmynt<br/>
som han ur sin farmors glasburk<br/>
hade hällt ut på sin handflata. Och han hade<br/>
frusit till is<br/>
när han hade hört hennes steg<br/>
från trappan.<br/> 
Ett steg kom honom att<br/> 
stöta till bordet.<br/>
En mans ansikte på ett fotografi närmade sig<br/> 
en låga<br/>
och bubblade upp<br/>
beredde plats för glödande vingar som sedan<br/>
slog ut ur hans tänder<br/>
och ut ur hans kinder, och från<br/>
hans hals<br/>
en lång spirande stjälk som växte<br/>
och skruvade samman<br/>
den rymd<br/>
av det han kunde säga.<br/>
<br/>
Från en gammal ljudupptagning: Någon<br/> 
vecklade ut<br/>
ett papper och någon hördes krafsa<br/> 
ned ett förtröstansfullt ord.<br/>
Sedan<br/> 
ett stilla hummande, och<br/>
ljudet av ett nytt ord<br/>
som fogades till det första; ord<br/>
som bara kunde läsas<br/>
på den blindes förbehållslösa<br/>
panna, följt av<br/>
det lågmälda hummandet igen<br/>
varmed orden hela tiden uttalades.<br/>
Skrev någon hans berättelse? Var det sant!<br/>
Den inre<br/> 
synen grep honom mycket djupt i hans<br/>
sjuka hjärta, han<br/>
fick med ens svårt att andas<br/> 
och att tala.<br/>
<br/>
Hans minnen tedde sig alltid ha varit<br/> 
en krånglig väg framåt<br/>
som ofta ledde honom till hans bara knän;<br/>
ett slut där någons taktlöshet<br/>
kvickt förväxlades mot den försummades<br/> 
förryckta<br/> 
blick. I en höstvind, sa han, lyckades<br/>
han tillslut att öppna den hemlöses<br/>
port, till ett rum där<br/>
som stod så när som på tomt, frånsett<br/>
en spegel.<br/>
Han sa att han där uppgav sin<br/> 
uppseendeväckande önskan<br/>
till den andra tystare<br/> 
och osynligare världen.<br/>
<br/>
<br/>
<br/>
<br/>
<br/>
<br/>
Älskling, låt oss inte vara ovänner<br/> 
mer, det gör så ont i mig.<br/>
<br/>
Tänk inga dystra tankar.<br/>
Säg inte heller att sängkläderna efter nätterna<br/>
inte beskriver något; sanning<br/>
är aldrig så högljudd.<br/>
<br/>
Din kurva låter min beröring lära<br/>
känna mig själv, vart jag vill gå och<br/>
var jag<br/>
vill stanna.<br/>
<br/>
I sagan: frukten frågade skalet om läppar,<br/>
nålen frågade tråden om tankar.<br/>
Du var valryggen som splittrade stjärnan<br/>
över det stilla vattnet.<br/>
<br/>
Jag vill tillbaka nu, till rummet vi reste när<br/>
våra pannor möttes till en kyss, dit vi<br/> 
trängde in kärlekens irrande<br/>
insekt, där våra ögon vågade viska tyst.<br/>
<br/>
I min lägenhet är det tomt nu. Klockan ropar GÅ!<br/>
Jag kastar bort mitt ansikte<br/> 
(utan en tanke) och lämnar en oansenlig<br/>
pyramidhög med avklippta naglar<br/>
<br/>
för att ute i morgonregnet betrakta det orörliga<br/>
ljuset. Numera får såväl nära som långt bort<br/> 
plats mellan mina fingrar.<br/>
Numera, lilla hjärtat, kan jag befinna mig<br/> 
varsomhelst.<br/>
<br/>
<br/>
<br/>
<br/>

#### I ångmaskinens tid

<br/>
Det var i ångmaskinens tid, den<br/>
sönderplockade rosens<br/>
tid. Jag hade länge vaknat av och<br/> 
an och tillslut kastat mig ur sängen<br/>
som ett mynt som landat på den<br/>
långsmala sidan, utan önskningar,<br/>
utan besvikelse; dagarna<br/> 
var med mig, eller ej.<br/>
<br/>
Runtom på gården vidrörde solen de<br/> 
spegelblanka fönstren<br/>
och satte somliga av dem i brand.<br/> 
Ett kylskåp brummade från en balkong<br/>
ett annat skyldes av ett grönt<br/> 
Mcdonald's parasoll.<br/>
Hela dagen följde solen oss<br/>
och något inom oss, lika långsamt.<br/>
<br/>
På marken, myrornas algoritm,<br/>
likgiltighetslösningen<br/>
genom det bruna barret i vilket<br/> 
bara ett doftspår<br/>
av någon annan spelar en<br/> 
grundläggande roll<br/>
som det ansikte som träffats<br/> 
av utblåst cigarettrök ändå stannar.<br/>
<br/>
Jag mötte langaren på Komettorget<br/> 
i slutet av den krökta trappan<br/> 
till de vita höghusen.<br/>
Han sa: "Det är för jävligt<br/> 
med dom hära ådrorna!"<br/> 
medan han flaxade med armarna<br/>
och hade synbara ryckningar<br/> 
i sina käkar.<br/>
<br/>
På vägen hem såg jag<br/>
hur den våta kalla gnistrande<br/>
asfalten i alla korsningar<br/>
också ignorerade alla mina beslut<br/>
och hur den för<br/>
varje nytt steg avslöjade desto mer<br/>
av fåfängan i mina försök att<br/>
komma ut ur mina tankar.<br/>
<br/>
Det var i ångmaskinens tid, den<br/>
sönderhackade rosens<br/>
tid och varje tid har sin plats.<br/>
När tiden uppenbarade sig på gården<br/>
och svepte med sin hand över<br/>
den gjorde den det så häftigt<br/>
och så brutalt. Med ens blev allt<br/>
igenkännligt och oförlåtligt.<br/>
<br/>
Och när barnen lekte, ända in på<br/>
natten, för att ta vara<br/>
på dagen, och deras höga ljusa rop<br/>
studsade mellan fasaderna<br/>
höll rädslan oss fångna i flera<br/>
dagar efteråt. När kärleken sedan<br/>
visade sig hade rosen redan flytt<br/>
med några andras ögon.<br/>
<br/>
En sten kan bara tiden<br/> 
genomtränga och tiden strömmar<br/>
även genom oss, oavsett stenarna vi<br/>
väljer att lägga på vårat bröst.<br/>
Därför, överallt (även i en sten),<br/>
finns ingenstans att dölja sitt<br/>
ansikte från den, inte bakom händer<br/>
<br/>
eller bakom tecknen i en skrift<br/>
Därför lösgör vi förmodandets små<br/>
skruvar, så att _miraklet_<br/>
ska lära sig gå igen<br/>
och se, den gör det! Den gör det<br/>
från platsen där man minst har anat<br/>
det, för att där har en<br/>
skruv förmått falla bort helt.<br/>
<br/>
<br/>
<br/>
<br/>

#### Krysantemum

<br/>
Åter på kvällen tog sig hararna in<br/>
under gallret, glödögda<br/>
på kvällen när klipphällen klivit ned<br/>
genom ytan<br/>
till det orubbligt oanständiga vattnet<br/>
samlades vid mina sandinsjunkna fötter<br/>
flera blindsillar och åt...<br/>
<br/>
Hortensia, tecken på oro,<br/>
en lång blottlagd rad av vita tänder<br/>
i en lång lång väntan...<br/>
<br/>
på kvällen när yrande tankar kurade sig<br/>
samman bakom idéen om en sydmur<br/>
utan slut, på kvällen, som<br/>
inte är kväll längre, som blivit tiden<br/>
när några få ting förlorar namn<br/>
och förlorar fåhet...<br/>
<br/>
händer det när en manet spolas upp på land<br/>
och omedelbart upphör<br/>
att vara genomskinlig, vänsterklickad, och<br/>
konkretiserats till en<br/>
lunga utan kropp...<br/>
<br/>
att maneten ibland släpas på<br/> 
rygg tillbaka över sanden till vattnet<br/>
som den som stagedivat över publikens händer<br/>
och under ett kort ögonblick<br/>
kommit i närheten av att bli känd<br/>
<br/>
Krysantemum, långa nätter till klockan fem<br/>
av *Counter-Strike*...<br/>
<br/>
Vad händer med dom som somnar<br/>
som håller i varandras händer? Vad händer<br/>
när deras gemensamma verklighet<br/>
rämnar i småskurna bitar?<br/>
Samlas deras gemensamma tankar där ute då<br/>
förlikade med gässens utpekade försvinnande<br/>
<br/>
<br/>
<br/>
<br/>
<br/>
<br/>
Senast om natten ropade S på mig från sitt rum. Han sa att han hade växtvärk i benet. Jag satte mig vid hans sängkant och började massera hans ben och klämma försiktigt på hans fot och tår. Med ett fast grepp om hans vad, som längs ett räcke i mörkret, drog jag min hand längs hela hans ben. "Gör det fortfarande ont?", frågade jag. "Ja!", svarade han med en bruten svag stämma. "Försök då inte att tänka på det mer." Efter att ha legat stilla en stund började han att vrida på sig: "Pappa?" "Mmm..." "Jag klarar det inte. Jag har försökt." "I så fall; försök att försöka." Jag fortsatte att massera benet och sökte efter platsen som växte och värkte som för att kunna klämma den ur honom. Men kanske letade jag på fel ställe, platsen som värkte mest av allt kanske fanns någon helt annanstans, i hans låda med små ruiner av lego, eller bland hans teckningar med långfingrade och oproportioneliga monster, eller nej, kanske hade den gömt sig inne i hans kudde med dom färglada små loken som tuffade. 
<br/>
<br/>
<br/>
<br/>

#### Stigar

<br/>
Att vika av från en utmarkerad väg... och i efterhand upptäcka i en outforskad del av skogen... vad som tycks se ut som en stig... redo att leda dig... till en ny plats... Trogen din vanemässiga oförsikt ger du dig av på stigen trots den illavarslande likheten mellan alla andra platser i den här skogen... Med dig har du packat en bunt spidermantidningar, några pollys och två, tre gula blend insvepta i plastfolie på botten av en röd hink... Du går in på stigen och börjar med en handrörelse, som vanligt, att skjuta ifrån dig några sammanväxta grenar och döda kvistar... och sen i nästa handrörelse får du syn på ett guldhalsband hängande på ändan av en gren framför dig... med ett droppstort A som tynger ned och håller smycket intakt mot vindar och darrningar... Du frågar dig själv; vilka andra varsamma rådjursfötter kan ha gått här tidigare? Och i vilken egenskap måste inte dessa andra djur och du likna varandra?... Vilken ohygglig fasa eller utmanande lockelse kan ha drivit dem in på denna stig... och röja sin existens... här bland rotvältor som sover med ena ögat halvöppet... förvildade myrar av flaggvitmossa och flera hundra förtäckta gölar... i vilka små barn lätt skulle kunna sjunka?... Kanske var det någons otäckt gälla röst som närmade sig bakom de glesbevuxna tallarna vid sidan om stigen... eller var det på grund av skymten av den tredje vars namn börjar på A?... Du får inget svar... Ditt tomma prat gör dig hungrig... och dina funderingar äts snabbt av skogens huvudlösa omfattning... Resignerat börjar du förstå att stigen aldrig skapades ur någons intention och du bestämmer dig för att återvända en annan gång... Nästa dag kommer du tillbaka för att plocka fler bär och beträder samma stig igen för att se om du förra gången missade några tecken... Du ser den här gången att stigen var lättare att uppfatta... Du ser några fotspår som vittnar om att någon annan har gått på stigen sen sist... Du ser det visserligen men stigen förblir alltjämt stillatigande och återhållsam som dina läppars tysta skåra mellan dig och dig själv... som hela tiden ritas om när du lyssnar... Stigen bildades - inser du denna gång - som en följd av hur de flesta varelser när ensamheten föreligger omedelbart tar sin tillflykt till de tydligaste spåren efter vemsomhelst, vadsomhelst som ger sken av att besitta ett svar, något... I det här fallet; en främling som bär ett överstruket namn på en liten tygbit och som börjar på bokstaven A... och vars förlust av halsbandet nu dessutom innebär förlusten av även den första bokstaven... Är det resultatet av din återkommande önskan att se dig själv i någon annan... som har drivit dig att följa efter, frågar du dig själv.... eller är det bara dina egna fotspår du följer? Halsbandet kanske föll ner från berget ovan?... Har du inte gått här tidigare redan? Eller är det ödet som verkar genom dig och denna främling i syftet att avtäcka stigen mer... Ju fler förbipasserande som dök upp och kunde åtnjuta den lilla stigen... och dess allt klarare synlighet... desto mer kunde den lilla stigen växa... Och med tiden blev den också lättare för de nästkommande besökarna att se... Med tiden öppnade sig stigen för alltfler ögon... och på så vis växte den... som ett rivsår som två fingrar särar för att undersöka gårdagen... mellan ett par ihopknutna händer... över ett kafébord kunde stigen framträda... utan vidare... liksom i det utspillda kaffet som trängde sig ormlikt fram över den vita spetsduken... och förenar stund med stund...  
<br/>
<br/>
<br/>
<br/>
<br/>
<br/>
