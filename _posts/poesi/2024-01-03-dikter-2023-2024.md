---
layout: post
title: "Några dikter (2020-2023)"
date: 2024-01-04 09:03:38 +0200
categories: poesi
comments: true
author: Patrik Nygren
tags: [poesi]
---

#### I

<br />
Var börjar din hand? Var slutar den?<br/>
Elden har enkrypterat allt av dig som inte flyger<br/>
utan ett lösenord<br/>
Jag hör dina hemligheter försvinna som viskningar<br/>
såsom molnen släpper taget om dagarna<br/>
och flyger iväg<br/>
Genom mina fingrar rinner ett radband<br/>
av förskjutna tankar:<br/>
<br/>
Dessa ord är spikar med dolda blickar<br/>
Dessa oavbrutna droppar…<br/>
är samma minne som spelas på repeat<br/>
<br/>

#### II

<br/>
Vi möttes i Technotunneln där rälsen slutar mitt i natten. Du frågade om jag behövde något. Jag frågade om du hade något vitt. Du drog fram en blixtlåspåse och hällde vitt pulver över motorhuven, drog fram gränser. Sen slirade vi mållöst runt på parkeringen. Däcken började ryka, smälta, färdas i olika riktningar bort från stillhet. Svarta cirklar ringade in oss (vid något tillfälle; hjärtan). Slutligen la du min hand på ditt lår och jag kunde känna att du trampade ned gasen, ned i marken.<br/>
<br/>
Så tryckte vi tillbaka gökurets fjäder<br/>
som tigern gömde oss i elden<br/>
<br/>
Jag sa: ”Oåtkomligheten är mer åtkomlig än vad den egentligen är”<br/>
Du sa: ”Nej, det är åtkomligheten som är oåtkomlig”<br/>
Jag sa: ”_Whatever_”<br/>

Jag följde dig med blicken. På avstånd såg jag ditt svettiga ansikte. Jag såg att du brann upp, att dina ögon blev för grumliga för att ses, att dina pupiller såsom grodyngel retirerade tillbaka till vattnet. Jag såg ditt leende stiga upp ur en brunn, klättra ut och flyga iväg. Kvar låg din hjärnsubstans på marken som ett
söndertrasat fotoalbum. Jag lyfte ditt huvud mellan mina händer. Från ditt svalg gick ett hål ut genom ditt kranium. Jag såg en liten bit av himlen. Jag kunde där se din blåögdhet, din tomhet.<br/>
<br/>

#### III

<br/>
Det har sagts om spikmattor att de är "_ämnade för de sömniga_”<br/>
jag säger; "_också för de vakna_"<br/>
Jag går fram och tillbaka på denna spikmatta<br/>
och vaknar allt sömnigare<br/>
Klockan kryper närmare intill mig,<br/>
den skär sig in och snart kapar den mina anklar<br/>
<br/>
Jag sa: ”_Jag älskar dig, det kommer jag alltid att göra_”<br/>
Nu säger jag: ”_Jag älskar dig, som en vit flagga i vinden_”<br/>
<br/>
Vinden har förlorat sin riktning. Vinden har ingen mening.<br/>
Solen och Månen leker som ett barndomsminne<br/>
Jag ser det i skymningen<br/>
Jag ser det i Sevastopol, där familjer har gått under jorden.<br/>
Månljuset doftar bränt;<br/>
åtta hemlighetsfulla män med huvor runt en eld<br/>
vänder sig mot varandra<br/>
ätande som filosofer<br/>
suddiga som högtalare<br/>
<br/>
Mellan minnet och askan lever ditt blad vidare<br/>
den sprattlande sländvingen<br/>
Var börjar din hand? Var slutar den?<br/>
Var på kartan föds ditt minne?<br/>
Var hällde du din aska?<br/>
Inte vid hav, inte vid land<br/>
någon annanstans<br/>
<br/>
Nattens våta fingrar slingrar sig fram<br/>
genom skogens alla stammar<br/>
och med sin vassa svarta penna<br/>
tecknar natten ned alla svaren<br/>
och alla villkoren<br/>
<br/>
<br/>
<br/>
<br/>
<br/>
<br/>
Den nyinflyttade familjen som bodde ovanför hoppade och lekte på golvet och lät i mitt tak. Jag gick upp, knackade på för att be dom att dämpa sig. När dörren öppnades stod en kvinna med ett spädbarn i armarna och förklarade urskuldande att dom försökte lägga sitt barn. Jag bad om ursäkt för det, sa att jag inte förstod det. Jag skämdes. Jag hade egentligen inte sagt någonting. Det var som att jag hade gått upp dit upp bara för att be om ursäkt. Jag ville förklara för henne att jag hade brytt mig om mig själv, som man borde, men att det hade blivit fel på något sätt.
<br/>
<br/>
<br/>
<br/>
<br/>
<br/>
I februari är ibland himlen alldeles vit<br/>
man måste kika under en längre tid för att förstå<br/>
att det pågår en rörelse där<br/>
som när skådespelaren vandrar ut ur filmduken<br/>
och ser det lilla skenet från projektorn<br/>
<br/>
En man har stannat på en rastplats i februari<br/>
vänder på bilen<br/>
och backar in på andra sidan vägen<br/>
Senare genomgår en annan bil<br/>
samma manöver<br/>
och backar in framför<br/>
<br/>
Mannen som tänder en cigarett i februari tänker<br/>
_Jag vet precis vad den personen går igenom_<br/>
Det finns bara en typ som kommer hit<br/>
den som stannar tillsammans och sen<br/>
lämnar varandra<br/>
<br/>
Ingenting är sig likt i februari<br/>
Alla är nakna, naknast är småfåglarna<br/>
som flyger mellan fröbollar och pickar<br/>
Det är något med det vita<br/>
och det kalla<br/>
Ju mer jag tar på mig 
i februari<br/>
desto naknare blir jag<br/>
alltmer lik en talgoxe som pickar<br/>
<br/>
<br/>
<br/>
<br/>
<br/>
<br/>
När jag gick ifrån din lägenhet<br/>
lyfte kvällen en svart trädgård ur jorden<br/>
Svarta som sotflagor från en eld<br/>
såg jag aspfrön förmörka mitt synfält<br/>
skölja upp i drivor längs en väg<br/>
som en kvälls för mycket förbrukade svarta<br/>
färg. Du hade talat högt om olika män<br/>
och jag tänkt på en gång<br/>
när vi gick på gatan tillsammans och var<br/>
vackra. Jag döpte de dagarna<br/>
efter karaktärer i Downtown Abby<br/>
de som levde i källaren och serverade<br/>
Mr Carson, Mr Barrow, Mrs Patmore<br/>
den förtegne Mr Molesley<br/>
<br/>
Jag har glömt namnen på dom<br/>
du sa du bara knullade för pengar<br/>
men inte den stunden<br/>
eller vad du hade på dig<br/>
när jag hörde dem<br/>
tightsen med hål i knäna, turtles tröjan<br/>
som gick ned till naveln, hur du ofta gick<br/>
barfota på innegården<br/>
när du ropade in barnen<br/>
<br/>
Jag ringde dig flera gånger<br/>
för att få ett nummer till någon<br/>
som satt inne på nåt grönt<br/>
och gjorde det alltid på krångliga omvägar<br/>
allt för att slippa _Hur mår du_?<br/>
Telefonknapparna uppehöll sig<br/>
vid varje avsikt som en labyrint biter<br/>
sönder en möjlighet<br/>
<br/>
Avslöjande bilder på dig avslöjade sig<br/>
och bland dessa explicita<br/>
bilder på nedkastade golvmoppar och<br/>
kvastar på bottnen av dyiga sjöar<br/>
bloddrypande historier om uppgivenhet<br/>
och så vidare, och så vidare<br/>
<br/>
Jag minns också en bild av dig och mig<br/>
omslingrade runt varandra<br/>
som rester av snö på våren dröjer sig kvar<br/>
omslingrade kring skuggor<br/>
Under ett kort ögonblick såg jag en reflektion<br/>
i ett butiksfönster för första gången<br/>
förstå sin alldeles särskilda fattigdom<br/>
förstå att på långt håll<br/> 
_’aldrig mer’_ och _’för alltid’_<br/>
låter ganska lika lätta att glömma<br/>
<br/>
<br/>
<br/>
<br/>

#### Robert Ståhlhake

<br/>
Han var en slokhättad figur, oemotsäglig<br/>
i sina ombytliga vittnesmål<br/>
Sådana som honom hade påträffats<br/> 
tidigare<br/>
i trakten, som den gången<br/>
vid den brinnande ladan ute på ängen<br/>
Vi vet inte än om det var han<br/> 
som bar den slutgiltiga skulden<br/>
Vi fann honom<br/>
med ansiktet vänt mot himlen<br/> 
fastnaglad<br/>
vid sidan<br/>
i den tudelade stillheten<br/> 
Han betraktade<br/>
svalorna som flög in och ut<br/>
ur en jättelik strupe av rök som reste<br/>
sig över taket, och på långt håll
över hela bygden<br/>
Han såg svalorna som svaldes och hur de<br/>
räddade sig från glömska<br/>
<br/>
<br/>
En gång när han var tretton<br/> 
fann han i sin hand några ärjade värdelösa<br/> 
småmynt<br/>
som han plockat ur sin farmors
gamla glasburk<br/>
Han hade frusit till is<br/>
när han hade hört hennes steg från trappan<br/> 
Det var där, i ett steg han tog bakåt<br/> 
han kom att<br/> 
stöta till bordet<br/>
Ett fotografi<br/> 
Någons svartvita ansikte närmade sig<br/> 
lågan<br/>
och bubblade upp<br/>
beredde plats för glödande vingar som sedan<br/>
slog ut ur hans tänder<br/>
och ur hans kinder, och från<br/>
hans hals<br/>
en lång spirande stjälk som växte<br/>
och skruvade samman<br/>
den lilla rymden<br/>
av det lilla han aldrig hade sagt<br/>
<br/>
<br/>
Från en gammal ljudupptagning: Någon<br/> 
vecklade ut<br/>
ett papper och någons hand hördes krafsa<br/> 
ett förtröstansfullt ord<br/>
och sedan<br/> 
ett stilla hummande<br/>
Ljudet av ett nytt ord<br/>
av löftesrik kärlek som ofta är förklädd<br/>
smärta<br/>
osynliga ord som bara kan läsas<br/>
på den blindes förbehållslösa<br/>
panna<br/>
och sen det lågmälda hummandet igen<br/>
med vilka orden alltid uttalades<br/>
Skrev någon hans berättelse? Var det sant?<br/>
Den inre<br/> 
synen grep honom mycket djupt i hans<br/>
sjuka hjärta<br/>
och han fick med ens svårt att andas<br/> 
och att tala<br/>
<br/>
<br/>
Hans minnen tedde sig alltid varit<br/> 
en krånglig väg fram<br/>
som ledde honom ofta till hans bara knän<br/>
där en mans eller en kvinnas<br/> 
tanklöshet<br/>
kvickt kunde förbytas mot den försummades<br/> 
förryckta<br/> 
blick. I höstvinden lyckades<br/>
han tillslut öppna de<br/>
hemlösas port, titta in i ett rum som stod<br/>
tomt, så när som på<br/>
en spegel<br/>
Han uttalade sin<br/> 
uppseendeväckande önskan<br/>
till den andra tystare och osynligare<br/> 
världen<br/>
Först där skulle han våga ikläda<br/>
sig ett namn<br/> 
igen, se upp mot en himmel<br/> 
utan slut<br/>
återigen bli Robert Ståhlhake, förnekaren<br/>
